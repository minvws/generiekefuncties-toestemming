**Verslag Werkgroep Toestemming Requirements – 17/05/2024**

## Aanwezigen
* Vincent van den Berg
* Johan Snijders
* Pascal van der Hall
* Sergej van Middendorp
* Guido van ‘t Noordende
* Ron Obbens
* Marc Smits
* Ceylan Toksöz
* Lex Pater
* Albert Vlug

## Afwezigen
* Steven van der Vegt
* Marcel Heldoorn
* Peter Jansen
* Eric Koppelaar
* Erik Zwarter
* Leo van der Lubbe
* Marc Hoekstra

## Samenvatting werkgroep 03/05/2024
Tijdens de werkgroep van afgelopen 3 mei is de memo van Albert en Guido met betrekking tot de functionaliteiten van een OTV besproken. 
*	Registratie
*	Effectuering
*	Inzage

Informatievoorziening, lokalisatie en spoed vallen niet binnen de scope van deze werkgroep:
*	Informatievoorziening wordt een aparte generieke functie die transparantie zal heten. 
*	Lokalisatie is een aparte generieke functie.
*	Spoed wordt uitgewerkt in de Wogaz (Wetsvoorstel opvraagbaarheid gegevens bij acute zorg).

Daarnaast is er aan de burgerkant sprake van een OTV en bij de zorgaanbieder een BTV (nu: DTV – dossierhouderstoestemmingvoorziening, zie uitwerking OTV/BTV voor toelichting DTV). 
[Uitwerking OTV/BTV](https://docs.google.com/presentation/d/1duMz8lK2K0VuGDE9bK4-C4xOHbJxso4SL-WTIwfdMPo/edit#slide=id.g2dde066b4e6_0_5)

Verder is er ook een memo gedeeld met vier situaties (tijdens de werkgroep van 17/05/2024 bijgewerkt):
1.	Zorgaanbieder gebruikt*  Mitz, burger vertrouwt Mitz.
2.	Zorgaanbieder gebruikt Mitz, burger vertrouwt Mitz niet. 
3.	Zorgaanbieder gebruikt Mitz niet, burger vertrouwt Mitz. 
4.	Zorgaanbieder gebruikt Mitz niet, burger vertrouwt Mitz niet.

*In eerste instantie stond er "vertrouwt" i.p.v. "gebruikt". Tijdens de werkgroep ontstond echter een discussie over het woord "vertrouwt", omdat dit verkeerde verwachtingen schept. In het IZA en uitvoeringsakkoord is gekozen voor Mitz. Het woord "gebruikt" past daarom beter. 

## Discussie 17/05/2024
#### Toelichting DTV
De afkorting BTV werd niet passend gevonden, omdat er dan vragen zijn zoals, wat is een bron en waar ligt die bron. LTV zorgt ook voor verwarring, omdat de L kan staan voor lokaal of landelijk. Samen met de groep zijn we tot een DTV gekomen, waarbij de D voor dossierhouder staat. 
*	Een DTV kan Mitz zijn of iets lokaals. Zolang er geen wettelijke plicht is voor de zorgaanbieder om Mitz te gebruiken, kan de zorgaanbieder zelf kiezen voor Mitz of iets lokaals. 
*	De DTV is een voorziening waar de zorgaanbieder toestemming registreert en de OTV is een voorziening waar de burger online toestemming registreert.

#### Mitz vs. lokale voorziening
Vraag van Lex: Stel dat je als zorgaanbieder Mitz prima vindt en gebruikt, maar de burger vertrouwt Mitz niet. Moet de zorgaanbieder dan iets lokaals hebben voor deze groep burgers?  
Reactie VWS: Als een burger Mitz niet wil gebruiken voor het vastleggen van toestemming kan niet aangenomen/verplicht worden dat de zorgaanbieder een ander systeem naast Mitz gebruikt om deze toestemming te registreren. In deze situatie is Mitz dus de DTV.  

#### Beheer/opslag
Gestelde vraag: willen we beheer/opslag ook nog opnemen als functionaliteit of opnemen binnen registratie? 
Deze vraag is tijdens de werkgroep besproken en besloten dat dit bij de architectuur werkgroep hoort. 

## Opmerkingen/besluiten
*	Eind mei ronden we een set requirements af die gaat over situatie 1. Daarnaast zijn ook requirements geformuleerd voor 2. Die werken we ook verder uit, maar parallel daaraan kan al een volgende versie van Mitz uitgewerkt worden in samenwerking met de architectuurgroep. Voor verdere doorontwikkeling van Mitz of aanvullende voorzieningen die voort kunnen komen uit de andere situaties wordt parallel verder gewerkt.
*	24 mei Fysieke werkgroep in Utrecht bij de NVZ van 13.00 – 17.00 uur.
*	Aanstaande vrijdag 24 mei requirements op delen aan de hand van de indeling. 
*	[Google docs categorisering requirements](https://docs.google.com/document/d/1fSPJEBpcG3NPC2s9EjcotDZw6I-fZLPn/edit)

## WVTTK
Geen punten



