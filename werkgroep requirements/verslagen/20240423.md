# Verslag Werkgroep Toestemming Requirements – 23/04/2024

## Aanwezig
- Vincent van den Berg
- Marc Hoekstra
- Albert Vlug
- Sergej van Middendorp
- Guido van ‘t Noordende
- Ceylan Toksöz
- Steven van der Vegt
- Eric Koppelaar
- Lex Pater
- Marc Smits

## Afwezig
- Marcel Heldoorn
- Peter Jansen
- Johan Snijders
- Ron Obbens
- Leo van der Lubbe

## Verslag vorige bijeenkomst
- VWS heeft bij ICT nagevraagd over de mogelijkheden om een Webex of Teams afspraak op te nemen. Momenteel is opname niet mogelijk. 
-	Lex en Vincent hebben een toelichting geschreven op #89: 
Om goede zorg te kunnen leveren en gezondheidsschade te voorkomen is van belang dat de juiste data snel beschikbaar is voor opvragende zorgmedewerkers van de spreekkamer tot de intensive care, uiteraard onder de juiste juridische grondslagen. Als er dus een uitdrukkelijke toestemming noodzakelijk is, en de wil (voorkeur) van de patiënt is om de gegevens beschikbaar te hebben/maken, mag de OTV op geen enkele manier een drempel opwerpen om conform de toestemmingsvoorkeur van de patiënt snel en makkelijk (passend in het zorgproces) te kunnen handelen als de behandelend zorgverlener die gegevens wil opvragen. De OTV moet hierin volledig faciliterend zijn.

## Voorstel VWS sub werkgroepen
Dinsdag 16 april was er een sub werkgroep gepland met Steven, Sergej, Ceylan, Guido en Marc Smits. Het doel was om vanuit de non-functionele behoeften requirements te formuleren. Guido en Marc voelden zich hier niet comfortabel bij, omdat dit niet eerder met de groep was gedeeld. Uiteindelijk heeft het inhoudelijke gesprek niet plaatsgevonden. 
Het voorstel aan de groep is om gebruik te maken van sub werkgroepen zodra hier behoefte voor lijkt te zijn, bijvoorbeeld voor diepgang op bepaalde onderwerpen. In plaats van dit in de grote groep te behandelen, kan dit in de sub werkgroep besproken worden met de leden die willen aansluiten. De requirements opgesteld in de sub werkgroepen worden daarna ingebracht bij de werkgroep toestemming requirements. Alle aanwezigen tijdens de werkgroep op 23 april stemden hier mee in. 

## Aan de slag met requirements
Naar aanleiding van #11 heeft een discussie plaatsgevonden over het onderscheid tussen toestemmingen en uitwisselingen.
Guido geeft aan dat deze twee gescheiden moeten worden. 
Een toestemming registreren, maar niet direct effectueren. 
Er is behoefte aan databeschikbaarheid, maar nu is de focus alleen Mitz waardoor de rol van Mitz groot wordt gemaakt. 
Hij kaart aan de requirements zuiver te willen maken voor een OTV als registratiesysteem. 

- Lex reageert hier op dat de patiënt in de wachtkamer zijn toestemmingskeuze wil kunnen registeren.
- VWS heeft hier op gereageerd. Mitz is als OTV gekozen. Samen met het veld wordt er gekeken naar een Mitz 2.0.
  Mitz is een registratiesysteem en met deze registratie wil je ook iets kunnen doen. Om tot data-uitwisseling te komen en uiteindelijk naar databeschikbaarheid is toestemming een onderdeel.
  In de OTV maakt een burger zijn toestemmingskeuze en die toestemmingskeuze wordt gebruikt voor de uitwisseling van gegevens.
  VWS kijkt naar alle burgers, zowel burgers die dit systeem fijn vinden als burgers die kritisch zijn. In deze werkgroep bespreken we Mitz als OTV.
- Albert reageert dat requirements voor lokalisatie en toestemming in Mitz worden gescheiden. 
- Marc Smits reageert dat hij een OTV eerder als een nutsmodel ziet dan een centrale voorziening.  
  Marc heeft een aantal voorstellen die hij wil omzetten naar requirements zodat er geen privacy vs. functionaliteit issue is. Dit zal hij in een kleiner groepje uitwerken.

Samengevat: Er zijn voorzieningen en functies. Een voorziening kan bestaan uit meerdere functies. Tijdens de werkgroep is afgesproken om de requirements te categoriseren naar vijf functies:

- Toestemmingsregistratie
- Patiëntinformatie
- Lokalisatie
- Policy decision Point (PdP)
- Spoed

Albert en Guido zullen samen definities formuleren voor de vijf functies. 

#7 formulering aangepast, moet nog wel gecategoriseerd worden.

## Actielijst
| Actie | Wie |
| ----- | --- |
| Beoordelen van requirements 6, 11, 16, 20, 21, 23, 24, 26, 47, 7 en 32. Eventueel bezwaar kan voor aanvang van de werkgroep geleverd worden. | Allen |
| Ron bespreekt de requirement 88 in de werkgroep architectuur en geeft terugkoppeling. | Ron |
| Visie op de planning spoed | VWS |
| Toelichting bij de beschreven functies | Albert en Guido |

## Opmerkingen/besluiten
1. Werkgroepen zijn verlengd t/m 31 mei. 
2. In Github zijn de 5 functies als label toegevoegd.
3. Een zorgaanbieder die namens een patiënt registreert valt onder toestemmingsregistratie. 
4. Alle met elkaar samenhangende en tegengestelde requirements bundelen en samen behandelen.
5. Guido geeft aan dat de globale architectuur besproken moet worden. Een toestemmingsregistratiesysteem is daar één onderdeel van, maar er moet ook nog naar het grotere plaatje gekeken worden. VWS legt dit voor aan Ron.

## WVTTK
Geen punten
