**Verslag Werkgroep Toestemming Requirements – 15/04/2024**

# Aanwezigen

* Vincent van den Berg
* Marc Hoekstra
* Leo van der Lubbe
* Sergej van Middendorp
* Guido van ‘t Noordende
* Ceylan Toksöz
* Steven van der Vegt
* Eric Koppelaar
* Lex Pater

## Afwezigen

* Marcel Heldoorn
* Peter Jansen
* Johan Snijders 
* Ron Obbens
* Albert Vlug


# Verslag vorige bijeenkomst
Verslag van 5 april is aangepast naar aanleiding van de opmerkingen. Zie GitHub verslagen voor de nieuwe versie. 

# Voorstel VWS over behandeling requirements
VWS stelt voor om een eerste aanzet te doen voor het op “consent” of “afwijzen”plaatsen van requirements. Deze set van requirements met een nieuwe status voorstel worden 4 dagen voor de werkgroep gedeeld. Elk lid kan bezwaar leveren op het voorstel. Een bezwaar moet altijd onderbouwd zijn om in behandeling genomen te worden. Requirements met de voorlopige status “consent” of “afwijzen” waar voor aanvang van de werkgroep geen bezwaar op wordt geleverd zullen een definitieve status krijgen. Het bezwaar lever je via GitHub door commentaar te geven op de requirement. Als een werkgroeplid nog niet de juiste rechten heeft op GitHub, kan het bezwaar via de mail aangeleverd worden bij Ceylan Toksöz. 

# Aan de slag met requirements
Non-functionele behoeften patiëntveiligheid
Centrale vraag: Wat is de relatie tussen een OTV en patiëntveiligheid?

Casus ingebracht door Lex: Als een patiënt bij de SEH komt en hij heeft een allergie, maar je kan dat niet opvragen dan is dat schadelijk voor de gezondheid van de patiënt. De gezondheidsveiligheid van de patiënt moet in acht worden genomen. De arts moet op het juiste moment van de juiste informatie voorzien worden. 

Voor patiëntveiligheid is [#89](https://github.com/minvws/generiekefuncties-toestemming/issues/89) (patiëntveiligheid-by-design) aangemaakt. Voor verdere toelichting, zie #89. 

Reactie van Vincent is dat patiëntveiligheid op verschillende manieren geïnterpreteerd kan worden. Hij geeft aan geen bezwaar te hebben op de requirement, maar deze moet wel aangescherpt worden. Vincent en Lex zullen de requirement herformuleren, opgenomen in actielijst. 

[#84](https://github.com/minvws/generiekefuncties-toestemming/issues/84) status aangepast naar “beoordeeld”. Requirement op basis van commentaar Guido scherper geformuleerd tijdens werkgroep. Verder is het duidelijk wat er wordt gezegd met de requirement. 

[#90](https://github.com/minvws/generiekefuncties-toestemming/issues/90) opgesteld tijdens werkgroep. Tijdens de werkgroep kwam ter sprake om de OTV te testen bij een gebruikersgroep. Als het grootste deel het begrijpt, is het goed. 

[#92](https://github.com/minvws/generiekefuncties-toestemming/issues/92) opgesteld tijdens werkgroep. 

[#93](https://github.com/minvws/generiekefuncties-toestemming/issues/93) opgesteld tijdens werkgroep. Reactie van Marc Hoekstra dat de OTV ook moet kunnen aansluiten op de nationale visie: zelf als het kan, thuis als het kan, digitaal als het kan. 

# Actielijst

|Actie|Wie|
|--|--|
| Beoordelen van requirements 6, 11, 16, 20, 21, 23, 24, 26, 47, 7, 23 en 32. Eventueel bezwaar kan voor aanvang van de werkgroep op 23 april geleverd worden. | Allen |
| Korte handleiding over het plaatsen van commentaar bij een requirement | Steven / Marc |
| Alle werkgroepleden ontvangen opnieuw een acceptatielink voor de GitHub van toestemmingen. | Marc |
| Ron bespreekt de requirement 88 in de werkgroep architectuur en geeft terugkoppeling. | Ron |
| Werkgroepen opnemen via Teams. VWS checkt of dit mogelijk is. | VWS |
| Aanscherpen van requirement [#89](https://github.com/minvws/generiekefuncties-toestemming/issues/89) | Vincent en Lex |


# Opmerkingen/besluiten
1. Vincent komt mogelijk met aanvullende requirements vanuit de leveranciers. 
2. Non-functionele requirements kunnen inzichtelijk gemaakt worden door te filteren op type requirement. 

# WVTTK
Geen punten

